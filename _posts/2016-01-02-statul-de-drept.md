---
layout: post
title: “STATUL DE DREPT” - UN STAT SUPUS LEGII
---

Emergenta unui Rechsstaat - un stat de drept sau, mai corect spus, un stat supus legii - a fost una dintre cele mai mari cuceriri ale liberalismului din secolul al XIX-lea (cu mult inaintea democratizarii complete) in Europa continentala si, intr-o anumita masura, si in Japonia.

Un Rechsstaat inseamna ca guvernul si aparatul de stat ar fi supuse legii, ca ariile de putere discretionara ar fi definite si limitate din ce in ce mai mult, iar cetatenii s-ar putea adresa curtilor de justitie pentru a se apara impotriva statului si oficialitatilor sale.

Rechsstaat-ul modern este fundamental pentru a face ca democratizarea sa fie posibila, din moment ce in lipsa lui, cetatenii nu si-ar putea exercita drepturile politice in deplina libertate si independenta.

Un stat de drept este crucial pentru consolidarea democratiei. Este cea mai importanta modalitate continua si regulata prin care guvernul ales si administratia de stat se supun unei retele de legi, tribunale, agentii semiautonome de control si norme ale societatii civile, care controleaza tendintele ilegale ale statului si, totodata, il fixeaza ferm intr-o retea interconectata de mecanisme ce necesita transparenta si responsabilitate.

Guvernele alese in mod liber pot crea un asemenea stat de drept, dar nu fac in mod necesar acest lucru. Totusi consolidarea democratiei presupune un asemenea stat controlat de legi si fixat prin constrangeri.

Intr-adevar, cu cat mai multe institutii ale statului functioneaza dupa principiul statului de drept, cu atat este mai mare calitatea democratiei si societatea este mai buna.

Constitutionalismul si domnia legii trebuie sa decida ce posturi publice vor fi ocupate prin alegeri, procedurile prin care vor fi alesi detinatorii acestor posturi si definirea si limitarea puterii acestora, astfel incat oamenii sa doreasca sa participe si sa accepte rezultatele jocului democratic.

Acest lucru poate ridica probleme daca regulile, chiar adoptate de o majoritate, sunt incorecte sau prost modelate si atat de dificil de schimbat in mod democratic, incat sunt inacceptabile pentru un numar mare de cetateni.

Iata si situatia din Romania expusa in clar :

In final, o democratie in care un singur lider se bucura sau crede ca se bucura de o “legitimitate” democratica ce ii permite sa ignore, sa dizolve sau sa modifice alte institutii - legislativul, tribunalele, limitele constitutionale ale puterii - nu se incadreaza in conceptia noastra despre domnia legii intr-un regim democratic. Institutionalizarea formala sau informala a unui asemenea sistem e putin probabil sa rezulte intr-o democratie consolidata, decat daca o asemenea putere discretionara este controlata.

Unele democratii prezidentiale - cu tendinta spre caracteristici populiste, plebiscitare si “delegative”, la care se adauga durata fixa a mandatului si imposibilitatea reinnoirii acestuia, ceea ce exclude responsabilitatea in fata electoratului, incurajeaza un comportament neconstitutional sau anticonstitutional ce ameninta domnia legii, uneori insasi democratia, si, cu siguranta, consolidarea democratiei.

Spre deosebire de presedinte, un prim-ministru ce dezvolta tendinte similare de a abuza de putere e mai probabil sa fie controlat de alte institutii: voturi de neincredere ale opozitiei sau pierderea sprijinului din partea membrilor propriului partid.

Alegerile anticipate sunt un mijloc specific parlamentarismului - dar nedisponibil in prezidentialism - pentru rezolvarea crizelor generate de o asemenea conducere abuziva.

>Drumul spre o democratie consolidata - Juan Linz si Alfred Stepan (Problems of Democratic Transition and Consolidation: Southern Europe, South America, and Post-Communist Europe - 1996)